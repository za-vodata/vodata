+++
title = 'Чистене'
subtitle = 'Изчистване на самия каптаж или кайначе'
weight = 2
+++
Сами се сещате, че всяко нещо направено от човека иска поддръжка. Често каптажите едно или дву-камерни се затлачват с тиня и пясъци и почистването е нещо, което дори не трябва да се обсъжда. За тези, които не знаят обаче, в тръбите, по които тече водата от самия каптаж или по протежението на пътя на водата от него до самата чешма (понякога каптажа е на едно място, а чешмата на друго), се образува така нареченият брадич, някои му казват лисича опашка. Това е много фино образувание от корени, което се простира понякога на големи дължини (вадили сме по 6м дълъг брадич) вътре в тръбите и е в състояние напълно да ги блокира. Вади се с по-здрава тел навита на свредел в единия си край.
