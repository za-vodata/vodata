+++
title = 'Отдаване на почит'
subtitle = 'До завръщането на водата и възстановяване на нормалната микро/климатична обстановка редовни молитви, молебени, песни и всякакви форми на почит и преклонение (без кървави жертвоприношения и курбани че въобще никога няма да я видите) пред благодатта на най-безценната течност на Земята. Да-да без това НЕ МОЖЕ. Защо ще обясня'
image = 'fig8.jpg'
weight = 6
+++

Е това е най-трудната част за двукраките (за човека е най-естествената), а именно да оцениш, да се преклониш и благодариш поради щедростта в самия себе си за благата, в които си потопен и заобиколен. В древния български думата човек (человекъ тогава изписван на глаголица) означавала "същество утвърждаващо с достойнство пътя на любовта през вековете" С други думи само този, който изпълнява това условие през живота си е бил достоен да се нарече човек. Колко от нас го изпълняваме в нашите животи и доколко е трудно или лесно това да се осъществява оставям на вас да си прецените.

Науката обаче, с която се гордеем толкова много и постиженията, на която влизат в употреба единствено и само ако ни **приляга на навиците**, доказва и много други тотално неудобни за изкривеното ни съзнание "спорни" въпроси.  Така се случи и с водата, при която достатъчно на брой учени от цял свят (надали са се наговорили за ужас на отрицателите) установиха, че **най-мощно влияние върху водата и нейното състояние оказват** не машинки, честоти и вибрации създавани от изкуствени източници, а **мисълта и чувството на човека**. Като отново най-силните резултати са, когато към водата се отправят чувства и мисли на **благодарност и любов**, както и каквито и да е било религиозни вдъхновения.

Е когато това вече е доказано какво ни остава? Два пътя. Единият - отхвърляне и упадък, а другият - прилагане и възход. Кой ще изберем зависи от нас. За тези, които не са се загърнали с "достойнството" на скептицизма и са останали по детски с игривото, пълно с учудване и любознателност съзнание на откривателството, ето и обяснение на метода и защо той работи.

В квантовата физика се доказа, че обектът и субектът на наблюдение са едно и също. Което в прав текст доказва и адекватността на всички древни духовни доктрини твърдящи, че всичко е ЕДНО.  Сега на практика взимайки постулата, че няма нищо случайно, нека се вгледаме в българската дума ВОДА. Горе в Балкана белите коси казваха на онези с багетите дето откриват подземни източници, че ВОДата ги ВОДи, и че те ще доВЕДат ВОДата. С други думи водата води, но може и да бъде водена! Защо? Защото всъщност Човека (не напразно с голяма буква) и водата са едно и също (квантова физика) една субстанция, един живот, една посока. Така когато един човек е застанал на едно място, където грубостта, високомерието, алчността и престъпното неглижиране е довело до потъване на водата в дълбочина (фиг 8), пак човекът е в състояние чрез отправяне на добри и светли мисли и чувства към нея превръщайки се сам във вода (великият пример, който тя ни дава чрез безусловна служба към всичко живо) да се превърне в мост, по който тя отново да се отправи към повърхността. Това е като момъкът, който веднъж подготвил домашното огнище (точки 1-5) кани своята възлюбена да влезе. И тя ще го направи!

![Фигура 8](../fig8.jpg "Фигура 8")

Изпълнени ли са тези условия тя ще потече или ще се усили. Доказано е вече толкова много пъти. Никой не може дълго време да устои ако бъде малтретиран. Така и ние ако разрушаваме постоянно изградените природни механизми рано или късно ще платим със собственото си разрушение, а предупреждението за това ще е отдръпването на водата от нас или бурната ѝ реакция във вид на суши, наводнения, бури и т.н.

Пресушим ли сърцата от благородни чувства и главата от творчески мисли, отправени към всеобщо добруване, ще пресъхнат и изворите. Това е правопропорционално и няма измъкване. Имаме време да се вземем в ръце и да се поправим. Сега е дошло.

И така повтаряме: **мантри, благодарности, молитви, признания, благословения, песни стихотворения, танци - всеки според личното светоусещане и разбиране**. Всяко нещо извършено там на место като акт на признателност и грижа от наша страна и то извършвано на постоянен базис ще даде резултат. Разберете НАЙ–МОЩНИЯТ двигател в нашето измерение е **любовта**, чието най-разбираемо и видимо за нас проявление е **грижата**. Направете го и ще сработи и сами ще се уверите без науки. На края на този блог ще ви оставя препратки към хора работили в това направление с техните успехи и научни постижения, за да се вдъхновите.


