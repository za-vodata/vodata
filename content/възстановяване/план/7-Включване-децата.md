+++
title = 'Включване на децата'
weight = 7
+++

###### 7. Включване на децата в този процес и образоването им по въпроса, за да не се повтарят повече старите грешки, а именно - човека да си мисли, че може да прави каквото си поиска с природата без да си плаща със съответните последствия.

Сега всеки се е захванал с децата. Тръбят се лозунги какво трябвало и не трябвало, като в повечето случаи ние се успокояваме, че сме си свършили добре работата с тях, като ги направим като себе си. А именно изкривени, недоволни, не зачитащи живота и в повечето случаи гнусящи се от природата.

Ако имате деца просто ги вземете с вас, когато започнете да работите по възстановяване на някой пресъхнал извор или намаляла чешма. Обяснете им, че водните пътища са пътечките оставени от майката Земя, по които нейните деца да се завърнат един ден при Нея. Обяснете им, че те водят право към Нейното сърце, и че ако някои от тях пресъхнат ще останат хора, които няма да знаят как да се върнат обратно при Нея. Кажете им го и ще видите резултата. Любовта е най-мощната сила във Вселената (Айнщайн) и не се подчинява на никого, но реагира веднага навсякъде, където засече БЕЗУСЛОВНОСТ.

Децата преди да бъдат изкривени от нас са безусловни. Ако те отправят молба към водата след като сме успели да ги запалим резултата е почти светкавичен. Пробвайте и сами ще се уверите. Само моля ви, спестете си онзи тон, с който ги кандърдисвахте, че има Дядо Коледа.

Бъдете искрени, защото ако успеете с тяхна помощ да осъществите този процес това може би ще е най-безценната опитност и родителски успех в това, да се положи началото на завръщане към основите на Живота, такъв какъвто е той в действителност. Безусловен в щедростта си, устремен към вечно чудотворчество, благороден в проявите си и вечен.
