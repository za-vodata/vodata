+++
title = 'Възстановяване, обновяване, съхранение на водоизточници и извори'
image = 'kuklen.jpg'
layout = 'план'
weight = 1
+++

*"Където е текло пак ще тече"*- Ах, ти прекрасна народна съкровищница, оставила ни огниво и факли за тежките времена на мрак и пошлост, в които човекът е наврян под масата на технологиите, никому ненужен, слаб, обречен, без стремежи и идеи за изход.

И така, ако оставим настрана алегориите, съсредоточавайки се върху прагматичните параметри на древната мъдрост, много лесно ще можем да разберем **какво е нужно, за да започнем с възстановителните мерки в случай на един загубен или намалял водоизточник**.

Най-хубавата новина от всичко обаче е, че онова което ни е необходимо, за да осъществим един такъв проект вече е там, на местото, където е настъпил проблемът. Вечната природа е нагласила всичко, а от нас се изисква наблюдателност и спазване на принципите ѝ за да може системата отново да заработи; Принципи, които нашите предци са разбирали и следвали, а ние в арогантността и високомерието си сме забравили, за да може сега да преоткрием наново топлата вода.

Ето и всичко в няколко точки, които лесно могат да си сменят местата, защото докато не се спазят до една, вода няма да има. Тук ще ги подредя не по степен на важност, а просто за нагледност. Като в методът, който ще ви представя като пример, вие сами ще видите как всяка една от тях е спазена и нагледно ще обясня защо е така, а не другояче.
