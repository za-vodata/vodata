### 1. Мерки за възстановяване на наличието на влага и теч в дерето или какъвто и да е случаят на оттичане след изворът (било то рекичка, поточе, каналче и т.н).
#### а) Залагане на няколко водопропускливи бента по течението с височина не по-голяма от 40-60см. 
#### б) Ако има възможност, издълбаване на малки езерца ( това не е задължително ще работи и без тях), но там където може - особено в полските райони - е по-скоро препоръчително.

На фиг. 1 Схематично е показано какво може да бъде направено. На снимките от пилотната чешма се вижда как е направено. В **подточка** ще ви дам няколко отправни подсказки, с които ще си спестите доста главоблъскане (аз вече го минах) при материалите и общата форма. Всяко едно подобрение което вие **след направа и проверка** сте установили като заслужаващо си, моля споделяйте, за да могат тези, които искат да се включат да имат повече работещи варианти за гледане :). Няма точна схема ще обясня принципа, а всеки е свободен да го приложи, както намери за добре с каквито средства и материали разполага.

![Фигура 1: Мерки за възстановяване](https://via.placeholder.com/600x350 "Фигура 1")

Нашата майчица Земя е изключителен икономист. От нея по-добър няма. Затова ресурсите които тя е създала са на разположение на всички (ако не се намеси човекът) и са направени така, че да се самоподдържат, а всички останали нейни деца са изградили навици и качества които да допринасят за изобилието им. За това последното ще говоря в точка 4 и 5. И така как става самоподдържането.

![Фигура 2: ](https://via.placeholder.com/600x350 "Фигура 2")

На фиг. 2 се вижда в разрез следното нещо: горна точка на извора, воден стълб и действителния източник (той може да е река, езеро или скачени езера, оттичащи се под земята води в басейни и т.н.) Ако сте забелязали в природата водата никога не тече под права линия. Така наречените меандри или завои, били то на поточета рекички или реки, служат за успокояване на водата и забавяне на нейното директно, бързо оттичане. Едновременно с това сложните терени често са предпоставка за образуване на езерца, водни тераси (както е в планината) язове и в случаите, когато имаме животни отдадени на това, изкуствени водоеми хванати на различна височина по пътя на водата от нейната начална точка. Това погледнато в разрез служи за следното. Фиг3

![Фигура 3](https://via.placeholder.com/600x350 "Фигура 3")

Водата хваната на повърхността - чрез пукнатини, отвори разломи, почвени особености - подхранва отново основният източник, който е под земята. Това го казвам с пълното съзнание, че веднага ще има някои които да противоречат, че видиш ли това е невъзможно защото имало непропускливи пластове и т.н. Това което ще кажа по въпроса е следното: човешкото тяло е точно копие на Земята, върховно нейно творение и всичко, което съществува по и под нейната повърхност намират отражение в него. Та както в тялото всички органи и системи са взаимосвързани и в директен или индиректен контакт с всичко останало (макар и привидно с отделна, ясно изразена форма) така е и при Нея. Велика хармония управлява този свят и тя изисква всичко да работи за всички да е взаимосвързано и така да е завинаги.

Чрез тези пукнатини, разломи и попиване водата, вече излязла на повърхността, образува една възглавница от влага която подпомогната от растителност и животински видове подсигурява неизчерпаемостта на източника. Образува се **Първи кръг на циркулация - Източник-воден стълб-извор-поток-попиване-източник** който е фиг 4:.

![Фигура 4](https://via.placeholder.com/600x350 "Фигура 4")

Тъй като този кръг е частичен понеже не цялата водата, която изтича се връща долу, Земята е помислила за още спомагателни кръгове като **Вторият от тях е растителността**. На кратко той действа така (по-широко ще обясним в неговата си точка); засенчената вода се изсмуква, преработва, нейното качество се повишава чрез обогатяване от видовете със специфични химически вещества, енергии, магнетизъм и чрез изпарение се изпуща в атмосферата, което при една голяма численост на видовете създава местните валежи или се връща директно обратно чрез корените (което е втори малък кръг) в общия поток, което допълнително забавя бързото му оттичане. Има и още кръгове, но за да не се затормозяваме с информация, която можем да дадем в отделен раздел ще ви спомена само и за Третия кръг, който намира приложение във всички аспекти на нашият живот, и който мъдрият български народ го е отразил в пословици от рода на: "Краставите магарета през девет планини се надушват", "Пари при пари отиват", "Търкулнало се гърнето и си намерило похлупака" или това е великият **принцип на Магнетизма, който привлича подобното**. С други думи в нашия случай водата създава предпоставки за наличието на още вода. Ако вземем човешкото тяло за нагледен пример има ли в него туптящо сърце то ще върти кръвта и ще бъде нейно средоточие. В природата ако има извор той ще е предпоставка, **заедно с всички природни органи около него**, да генерира водни потоци ако разбира се тези органи не бъдат ампутирани от алчният човек. 

Така вече можем, поназнайвайки малко за великото великолепие на природната плетка да направим рекапитулация на тази точка:

**За да е пресъхнал един извор или да е намалял драстично са нарушени органите (или поддържащите го кръгове). За да го възстановим ще трябва да подсигурим принципа който го е сътворил с необходимите условия и той пак ще заработи**. 

Водохващанията вършат екзистенц минимума, а именно започваме да повдигаме общата влажност на мястото, което някога го е имало. Така когато вали повече вода ще остава в оборот на терена, тази вода ще захрани живота и растителността, която ще повиши допълнително влагата, повече вода ще слиза долу и повече ще се задържа, което ще доведе до спомагане образуването на изпарения и възстановяването на поразените от човека органи на първи и втори кръг. Веднъж завъртяни те ще доведат до сработването и на третия, а това вече са предпоставки за задвижването на целият механизъм.   

**Подточка а)**

Хващанията трябва да се правят пропускливи. Запомнете, ние не искаме язовирна стена. Искаме пропусклива система, която да забавя, а не да спира водата! Обикновено се прави сандвич от материали в най-тясната част между два бряга (от страната на идващата вода се трупат като военни заграждения клони вплетени един в друг, след тях слама и най-накрая са камъните, чиято основа трябва да се вкопае в дъното (фиг6); на отделна схема ще видите и друг начин ако решите да го правите само от камъни). 

![Фигура 6](https://via.placeholder.com/600x350 "Фигура 6")

Клоните се слагат, за да се вплита в тях биомаса. 
Сламата, за да служи като цедка хващаща тиня и пясък. 
Камъните са последната преграда държаща системата от разпадане и трябва да е минимум два пъти по голяма от първите две по размер, защото след мнооого време ще остане само тя поради изгниването на първите две. Добре е да имате няколко много големи камъка, които да служат като ключове, да се вкопаят в дъното малко, а около тях да се редят другите.  

Когато по коритото се носят елементи, те се хващат в първите две мрежи и затапват естествено  коритото, но не херметически, а пропускливо. С времето сламата ще изгние, но на нейно място ще остане всичко онова, което тя е хванала. Ако това се приложи в полските райони на интензивно земеделие положителният резултат е изключителен, защото плодородната почва, която се отмива от дъждовете и голата земя бива хващана от тези бентове и задържана. Резултатът е спиране на ерозията, образуване на тераси, в които растителността е буйна и когато нашите агро-мутри станат или бъдат изместени от истински земеделци обичащи земята, те, във взаимопомощ с животновъдите ще се възползват от системата, която ще ги пази от обедняване и ще им осигурява разумно и стабилно печелене в хармония с природата (за ползите от това в бъдещ раздел).
    
Когато в дерето не влиза вода, тази която вече е задържана бавно ще се отцежда надолу след бента. Така ако имате верига от бентове те дълго ще задържат вода и ще подхранват потока докато се задейства системата на постоянното ѝ присъствие. Ако пък там водата все пак малко върви, то тя ще стане повече.   

Ако имате възможност дъното по което ще тече водата да се насипе с едър пясък и надробени камъни. Това ще обезпечи чистотата на течащата вода и ще спомогне за присъствието на ларвите на водното конче, което трепе комари ( ех как ги обича ... хрус-хрус вълшебен вкус).   

Когато решите да го правите от камъни и бетон, ще е все едно строите дувар (какъвто е моят случай):

Първо:
      Избира се място, което е най-тясно между два бряга. Страните на бента (фиг. 7а) да се вкопаят в левия и десен бряг на деренцето. Причината за това е, че много животинки (къртици или сляпо куче), както и стичания по склона ще започнат бавно или бързо да подриват връзките и ако не е направено добре водата ще мине отстрани.
      
![Фигура 7а](https://via.placeholder.com/600x350 "Фигура 7а")     
      
Второ:
      В средата билото на бента трябва да е по-ниско (фиг. 7б), за да се получи естествен проход за водата, който да ви предпази страните от изкопаване. Ширината да бъде минимум 40см, а максимум колкото искате или в зависимост от дължината на бента, колкото е по-дълъг (това се определя от разстоянието между бреговете, където ще го построите) толкова по-широко трябва да е на стената. 
      
![Фигура 7б](https://via.placeholder.com/600x350 "Фигура 7б") 

Трето: 
     Стената, по която ще се стича водата след билото (фиг. 7в) трябва да е с форма на буквата V - това е предпазна мярка при буйно слизане на вода по дерето да не ви отнесе съоръжението. Острото на V-то се вкопава и ви служи като клин. Проверено е с потоп носещ начупени клони и всякакви боклуци, всичко отскачаше и преминаваше през бента без да го повреди. Желателно е ширината му да е 2 пъти ширината на билото или ако сте направили било 40см то стената или ската, по който водата ще се спуща от другата страна, да е 80см.
     
![Фигура 7в](https://via.placeholder.com/600x350 "Фигура 7в")  

    Височината на стената в точка преливник да е около 40-60см.  В препратките, които съм оставил най-долу, тези които искат да работят на голяма скала ще видят работещи решения, при които е направен път по който да минава кола. Всичко зависи от Вас. Какво ще искате и колко са ви възможностите. Тук парата не е от значение за крайния резултат!!!  

